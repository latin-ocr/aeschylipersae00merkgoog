—xvl—

Sed remissior illa et sedatior quae est huius dramatis
indoles, inde etiam quaesita videtur, quod Persarum hominum
quos in scenam poeta produxit, praeter ipsum Xerxem priscus
adeo et grandaevus ac propior pugnae Marathoniae temporibus
grex est, cuius aetatis, ut Platoni, magnificentior quaedam
recordatio apud poetam resedisse-videtur. id quomodo aut
quo iure factum sit, nihil attinet. cur profiteretur atque
fabulam eum in modum conformaret, causa una esse potuit
in legibus quas ipse tragoediae severiori scripsit: alteram

putaverim fuisse in lege antiqua trilogiae‚ qua hoc quoque Ι - '

drama accommodandum erat ad Oeneidis tribus instituta. non
pugnae Salaminiae in ea tribu consecrata erat memoria, sed
· Marathoniae‚ dedicato a Miltiade fano Dianae Εὐκλείας. non
admissurus fuisse videtur archon fabulam, qua derogaretur
honori Aristobulae Themistoclem, trihus sine dubio Leontidis,
praesertim si utriusque cultorum putetur certatio quaedam
fuisse (Mommsen, heortol. p. 410), nisi visae manifesto essent
personae Aeschyli potiores omnes collineare ad ea, quae de

Ο hoc genere usu capta essent in tribu Oeneide.

Ser. V Kl' Ian. MDOCOLXVHII.

 

